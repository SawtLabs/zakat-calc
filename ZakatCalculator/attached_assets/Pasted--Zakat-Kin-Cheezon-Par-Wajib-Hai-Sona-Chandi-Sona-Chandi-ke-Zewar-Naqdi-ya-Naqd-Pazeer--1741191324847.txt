📝 Zakat Kin Cheezon Par Wajib Hai? 📝

✅ Sona Chandi
✅ Sona Chandi ke Zewar
✅ Naqdi ya Naqd Pazeer Dastawizaat
✅ Maal Tijarat
✅ Bech kar munafa kamane ki niyat se liya gaya plot
✅ Karobari niyat se kharidi gayi tamam cheezein
✅ Committee ki jama karai gayi aqsaat
✅ Diya gaya qarz jiska wapas milne ka imkaan ho
✅ Insurance aur prize bond ki asal raqam
✅ Shares
✅ Zameen ki paidawar
✅ Bahar charne wale janwar

📝 In Cheezon Par Zakat Wajib Nahi 📝

➖ Zarooriyat-e-Zindagi
➖ Rehne ka makan
➖ Wajib-ul-Ada qarzay
➖ Istemaal ki gaariyan
➖ Zaroorat se zyada samaan jo tijarat ke liye na ho
➖ Pehnne ke kapray
➖ Utility bills
➖ Mulazimeen ki tankhwain

🔥 Zakat Ada Na Karne Ka Wabal 🔥

📌 1. Zakat ka inkaar karne wala kafir hai. (Haa Meem Sajda Ayat 6-7)
📌 2. Zakat ada na karne wale ko qiyamat ke din sakht azaab diya jayega. (At-Tawba 34-35)
📌 3. Zakat ada na karne wali qaum qahat-sali ka shikar ho jati hai. (Tabrani)
📌 4. "Zakat ka munkir qiyamat ke din jahannam mein hoga." (Kanz-ul-Ummal 6/131)
📌 5. Zakat ada karne wale qiyamat ke din har qisam ke gham aur khauf se mehfooz honge. (Al-Baqara 277)
📌 6. Zakat ki adai guno ka kaffara aur darajat ki bulandi ka zariya hai. (At-Tawba 103)

🔴 Zakat Kis Par Wajib Hai? 🔴

🔹 Har aqil, baligh, maal-dar Musalman mard ya aurat par zakat wajib hai
🔸 Bashart yeh ke woh sahib-e-nisab ho

🔘 Note
Sood, rishwat, chori, dakaity aur doosray haram zariya se kamaya gaya maal istamaal karna durust nahi. Isay baghair sawab ki niyat ke Allah ki raah mein sadqa karna wajib hai. Inse zakat dene ka bilkul faida nahi.
✔ Sirf halal kamai se di gayi zakat qabool hoti hai.

👑 Sone Ki Zakat 👑

💠 88 gram yani saadhay saat tolay sona par zakat wajib hai. (Ibn Majah 1/1448)
🔴 Note: Sona mehfooz jagah ho ya istemaal mein, har aik par zakat wajib hai. (Sunan Abu Dawood Kitab-uz-Zakat)

💍 Chandi Ki Zakat 💍

💠 612 gram yani saadhay baawan tolay chandi par zakat wajib hai. (Ibn Majah)
✅ Zakat Ki Sharah:
💠 Zakat ki sharah bilaahaz qeemat ya bilaahaz wazan 2.5% hai. (Sahih Bukhari Kitab-uz-Zakat)

🌾 Zameen Ki Paidawar Par Zakat (Ushr) 🌾

💠 Masnooi zariya se serab hone wali zameen ki paidawar par 5% ushr wajib hai.
💠 Qudrati zariya se serab hone wali paidawar par 10% ushr wajib hai. (Sahih Bukhari Kitab-uz-Zakat)

🐪 Oonton Ki Zakat 🐪

💠 5 oonton ki zakat aik bakri hai.
💠 10 oonton ki zakat 2 bakriyan hain.
💠 5 se kam oonton par zakat wajib nahi. (Sahih Bukhari Kitab-uz-Zakat)

🐃 Bhenson Aur Gayon Ki Zakat 🐂

💠 30 gayon par aik bakri zakat hai.
💠 40 gayon par 2 saal ka bachhra zakat dena hoga. (Tirmizi 1/509)
✅ Bhenson ki zakat ki sharah bhi gayon ki tarah hai.

🐐 Bheer Bakriyon Ki Zakat 🐐

💠 40 se 120 tak bheer bakriyon par aik bakri zakat hai.
💠 120 se 200 tak do bakriyan zakat hain. (Sahih Bukhari Kitab-uz-Zakat)
⛔ 40 bakriyon se kam par zakat nahi.

🏡 Kiraye Par Diye Gaye Makan Par Zakat 🏡

💠 Kiraye par diye gaye makan par zakat nahi, lekin agar kiraya saal bhar jama hota rahe aur nisab tak pohanch jaye, to phir is par zakat wajib hai.

🚌 Gariyon Par Zakat 🚌

💠 Kiraye par chalne wali gariyon par zakat nahi, balki unke kiraye par hai, agar wo saal bhar jama hota rahe aur nisab tak pohanch jaye.

⛔ Note
Gharayloo istemaal wali gaariyon, janwaron, hifazati hathiyaar aur makaan waghera par zakat nahi. (Sahih Bukhari)

🛅 Saman-e-Tijarat Par Zakat 🛅

💠 Har qisam ki dukan ka saman-e-tijarat agar nisab tak pohanch jaye aur aik saal guzar jaye, to us par zakat wajib hai.

⛔ Note
Dukan ki aamdaani jo saath saath kharch hoti rahe, uspe zakat nahi. Sirf woh paisay jin par saal guzar jaye aur jo nisab tak pohanch jayein, unpar zakat wajib hai.

📋 Zakat Kis Kis Ko Di Ja Sakti Hai?

✅ Maa baap aur aulad ke siwa sab zakat ke mustahiq hain.
✅ Walidain, aulad aur biwi par asal maal kharch karein, zakat nahi.

🔖 Zakat Ke Mustahiq Log:
🔸 1. Masakeen (Hajatmand)
🔹 2. Ghareeb
🔸 3. Zakat wasool karne wale numayinday
🔹 4. Maqrooz
🔸 5. Naya Muslim jo ghareeb ho
🔹 6. Qaidi
🔸 7. Mujahideen
🔹 8. Musafir jo filhal nisab ka malik na ho (Surah At-Tawba 60)







